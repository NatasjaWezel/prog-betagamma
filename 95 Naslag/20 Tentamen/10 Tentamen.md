# Tentamen

Het tentamen sluit aan op de programmeeropdrachten. We willen toetsen of je genoeg van Python (en programmeren) hebt opgestoken om verder te leren. Dus als we vragen om een klein loopje te schrijven dan moet je niet gek opkijken!

## Oefententamen

Download [hier](oefententamen.pdf) het oefententamen. Probeer de vragen eerst volledig zelf te beantwoorden. Een paar uur later kijk je er nog eens naar. Pas daarna kun je programma's uitproberen op je computer. En pas dáárna vraag je of iemand wil uitleggen hoe het zit :-) Zo zorg je dat je maximaal uitgedaagd wordt en maximaal voorbereid bent voor het tentamen.

## Oefenopdrachten

Tot slot kun je oefenen met de volgende opdrachten. Maar richt je eerst op het oefententamen!

0.  Schrijf een programma dat de getallen 0 tot 10 print.

1.  Schrijf een programma dat de getallen 5 tot 10 print.

2.  Schrijf een programma dat de getallen 50 tot 120 print, maar ieder tweede getal overslaat (dus 50, 52, 54, .. etc).

3.  Schrijf een programma dat de getallen van de vorige opgave print, maar dan in omgekeerde volgorde (dus 118, 116, 114, .. etc).

4.  Schrijf een programma dat de som van de getallen 0 tot 20 geeft. Zorg ervoor dat iedere tussensom geprint wordt:

    1
    3
    6
    ...

    Probeer niet de `sum()`-functie te gebruiken.

6.  Schrijf een regel code die 2.9 afrondt zodat er 2 uit komt.

7.  Schrijf een regel code die 2.1 afrondt zodat er 3 uit komt.

9.  Schrijf een programma dat de getallen 1 tot 10 print, maar nu allemaal achter elkaar (i.e. 1234.. etc.).

10. Schrijf een programma dat een cijferpyramide uitprint zoals de volgende:

		1
		1 2
		1 2 3
		1 2 3 4
		1 2 3 4 5
		1 2 3 4 5 6
		1 2 3 4 5 6 7
		1 2 3 4 5 6 7 8
		1 2 3 4 5 6 7 8 9

    (Die mag natuurlijk niet "hardcoded" zijn. Je moet een for-loop in een for-loop gebruiken om deze op te lossen.)
